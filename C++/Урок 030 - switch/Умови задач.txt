УВАГА: у всіх задачах має використовуватися як мінімум один switch!

1. Треба вас навчити реалізовувати меню. Що таке меню? Це набір пунктів,
   і користувач має вибрати один з них. Тому виведіть на екран наступне меню:

   1 - Розпочати гру
   2 - Завантажити гру
   3 - Налаштування
   4 - Автори
   5 - Вихід

   Після цього дайте користувачу ввести число і проаналізуйте його.
   Якщо це 1 - виведіть повідомлення "Гра розпочата".
   Якщо це 2 - виведіть повідомлення "Гра завантажується".
   і так далі.

   Також врахуйте, що користувач може ввести не те число. В такому випадку
   виведіть повідомлення "Некоректний ввід".

2. Користувач вводить номер місяця. Ваша задача - проаналізувати це число
   і вивести на екран, скільки днів в цьому місяці. Є місяці, в яких 30 днів,
   є місяці, в яких 31 день, а є лютий, у якого може бути 28 або 29 днів. Вважайте,
   що в лютому завжди 28 днів.

   Старайтеся уникнути дублювання коду. Виконуйте одну дію для декількох case-міток
   підряд. Наприклад ось так:
   case номер_січня:
   case номер_березня:
        В цьому місяці 31 день.
   І так далі.

3. Переробіть попередню задачу так, щоб коли користувач вводить 2 (вибирав лютий), задайте
   додаткове питання, чи рік високосний. Якщо так - виведіть 29 днів. Інакше 28. Для цього
   вам треба буде використати if всередині case-мітки.

4. Переробіть попередню задачу так, щоб не треба було питати в користувача, чи високосний рік.
   Замість цього краще зразу спитайте в користувача, який зараз рік, а потім спитайте, який місяць
   його цікавить. А в case-мітці Лютого місяця використайте оператор if і формулу визначення
   високосного року. Формулу загугліть в інтернеті.

5. Насправді ви уже можете написати просту вікторину. Спробуємо?
   Гра задає користувачу 3 питання. Якщо він відповідає правильно на перше - виводиться друге питання.
   Якщо він відповідає правильно на друге - виводиться третє.
   Якщо він відповідає правильно на третє - виводиться повідомлення "Ви знаєте все! Ви молодець!".

   Які питання? Ну наприклад ось такі:
   1. Скільки буде 2 + 2?
      Відповіді: a) 4 
                 b) 8 
                 c) 2
                 d) 5
   2. Скільки планет є в сонячній системі?
      Відповіді: a) 7 
                 b) 8 
                 c) 9
                 d) 10
   3. Яка порода собак схожа на сосиску?
      Відповіді: a) Бульдог
                 b) Мопс
                 c) Такса
                 d) Лабрадор

   У всіх питань є лише одна правильна відповідь. Тобто по факту у вас є 3 меню. У всіх питаннях
   користувач вводить символ.  Ви перевіряєте його в switch і в правильній case-мітці задаєте друге питання.

   У всіх default-мітках ви виводите повідомлення "Ви ввели некоректну букву".
   У всіх неправильних case-мітках ви виводите повідомлення "Неправильна відповідь. Ви програли".

   У вас має бути програма, де буде switch, в одній case-мітці якого буде другий switch,
   в одній case-мітці якого буде третій switch. Так, код буде трохи негарний і заплутаний, але
   це чудова задача на практику. В майбутньому можливо вернетеся до цього коду і напишете кращий
   варіант.