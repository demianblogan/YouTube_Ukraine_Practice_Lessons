1. Створіть масив із 5 елементів типу char. Ініціалізуйте його будь-якими значеннями. Виведіть його
   на екран.

2. Створіть масив із 6 елементів типу double. Завдяки циклу for заповніть їх значеннями від 0.1. до 0.6.
   Виведіть його на екран.

3. Напишіть програму, в якій користувач вводить розмір масиву. Програма перевіряє, щоб це число було
   обов'язково більше за 0. Після чого створюється масив відповідного розміру типу int і користувач
   вводить значення кожного елементу. Виведіть масив на екран.

4. Ця задача є доповненням до попередньої. Виведіть на екран суму всіх елементів масиву.

5. Ця задача є доповненням до попередньої. Виведіть на екран максимальний і мінімальний елемент масиву.

6. Ця задача є доповненням до попередньої. Виведіть середнє арифметичне масиву (воно має бути точним, без
   відкидання дробової частини, якщо вона є).

7. Користувач вводить розміри двох масивів. Порівняйте їх розміри завдяки властивості Length і скажіть,
   який масив більший (або чи вони рівні).

8. Ця задача є доповненням до попередньої. Якщо два масиви мають однакові розміри, то дайте користувачу
   можливість заповнити їх значеннями. Після цього виведіть два масиви на екран і порівняйте їх.
   Якщо масиви мають однаковий розмір і всіх їх елементи рівні між собою
   (типу arr1[0] == arr2[0], arr1[1] == arr2[1] і т.д.),
   то виведіть повідомлення "Ваші масиви однакові". Інакше виведіть "Ваші масиви різні".

9. Ця задача є доповненням до задачі #3. Після заповнення першого масиву створіть другий, куди скопіюйте всі
   елементи першого масиву. Під кінець виведіть обидва масиви, щоб перевірити, чи вони рівні.

10. Напишіть програму, в якій спочатку є пустий масив. Також є меню з наступних пунктів:
    
    1 - показати масив
    (виводиться значення всіх елементів. Якщо масив пустий - повідомлення "Масив пустий")
    
    2 - відредагувати значення
    (Якщо масив не пустий - програма питає індекс елементу, значення якого треба ввести. Після чого перевіряє,
    чи користувач ввів коректний індекс. Якщо так - питає значення, користувач вводить, воно записується.
    Якщо ні - каже "Ви ввели неправильний індекс, спробуйте знову в діапазоні від 0 до X". Якщо масив
    пустий - виводиться повідомлення "Масив пустий")
    
    3 - добавити новий елемент
    (додається новий елемент до масиву і вводиться його значення)

    4 - видалити елемент
    (програма запитує індекс елементу (в циклі, з перевіркою на коректність) і видаляє елемент. Якщо масив
    пустий - виводиться повідомлення "Масив пустий")

    0 - вихід

11. Ця задача є доповненням до попередньої. Добавте пункт 5 "відсортувати масив", при виборі якого сортується
    масив у зростаючому порядку. Алгоритм сортування раджу придумати самому. Якщо не зможете - гугліть. 

12. Ця задача є доповненням до задачі #3. Виведіть масив в оберненому порядку.

13. Ця задача є доповненням до задачі #3. Виведіть на екран лише парні значення (не індекси)
    і виведіть кількість непарних.

14. Ця задача є доповненням до задачі #3. Напишіть програму, яка видаляє всі дублікати у масиві.

15. Ця задача є доповненням до задачі #3. Напишіть програму, яка перевіряє, чи масив є паліндромом.
    Тобто:
    1 2 3 2 1 -> паліндром
    1 2 3 2 2 -> не паліндром
    Паліндромний масив - це масив, у якого значення елементів читаються зліва направо і справа наліво однаково.